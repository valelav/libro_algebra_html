<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*       on 2022-05-06T15:13:16+02:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<h2 class="heading"><span class="type">Capoverso</span></h2>
<p>Volendo introdurre formalmente i polinomi a coefficienti in un anello <span class="process-math">\(R\text{,}\)</span> il primo problema che incontriamo è quello di dire che cosa sia esattamente un polinomio. Una possibilità è quella di dire che un polinomio è una somma formale del tipo</p>
<div class="displaymath process-math" data-contains-math-knowls="">
\begin{equation*}
a_{0}+a_{1}x+a_{2}x^{2}+\cdots+a_{n}x^{n}
\end{equation*}
</div>
<p class="continuation">dove <span class="process-math">\(n\)</span> è un naturale, <span class="process-math">\(x\)</span> è un non meglio precisato simbolo e gli <span class="process-math">\(a_{i}\)</span> sono elementi di <span class="process-math">\(R\text{.}\)</span> Possiamo poi definire le operazioni tra polinomi in una maniera che ricalca il modo in cui svolgiamo le operazioni tra numeri reali. Notiamo però che se alla scrittura precedente noi aggiungiamo un addendo <span class="process-math">\(0x^{n+1}\)</span> otteniamo il polinomio</p>
<div class="displaymath process-math" data-contains-math-knowls="">
\begin{equation*}
a_{0}+a_{1}x+a_{2}x^{2}+\cdots+a_{n}x^{n}+a_{n+1}x^{n+1}
\end{equation*}
</div>
<p class="continuation">con <span class="process-math">\(a_{n+1}=0\text{,}\)</span> che vogliamo però considerare uguale al polinomio precedente. Quello che dovremmo fare è, in realtà, considerare una relazione di equivalenza tra le somme formali e poi verificare che le operazioni sono compatibili con questa relazione: la cosa è senz'altro fattibile ma richiede di fare molte verifiche. C'è però un altro approccio che discende dall'osservazione che, dato un polinomio scritto come somma formale come sopra, possiamo innanzitutto descrivere il polinomio tramite la sua successione dei coefficienti <span class="process-math">\(a_{i}\)</span> e supporre che questa successione sia infinita ma che sia definitivamente nulla. Anche se una parte della teoria dei polinomi può essere sviluppata in un anello qualunque, le applicazioni più interessanti richiedono che l'anello sia commutativo e perciò imporremo questa ipotesi.</p>
<span class="incontext"><a href="ch-polinomi.html#p-2588" class="internal">Contesto</a></span>
</body>
</html>
