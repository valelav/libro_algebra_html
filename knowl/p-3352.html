<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*       on 2022-05-06T15:13:42+02:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<h3 class="heading"><span class="type">Capoverso</span></h3>
<p>Consideriamo ora la funzione <span class="process-math">\(\phi\colon K\to\End_{K}(V)\)</span> che manda un elemento <span class="process-math">\(k\)</span> nell'endomorfismo <span class="process-math">\(k\Id\)</span> (vale a dire l'endomorfismo che manda <span class="process-math">\(\vect{v}\)</span> in <span class="process-math">\(\vect{v}k\)</span>): si verifica facilmente che <span class="process-math">\(\phi\)</span> è un omomorfismo di anelli. Scelto un endomorfismo <span class="process-math">\(\theta\)</span> di <span class="process-math">\(V\text{,}\)</span> potremmo allora mandare <span class="process-math">\(x\)</span> in <span class="process-math">\(\theta\)</span> ed estendere così <span class="process-math">\(\phi\)</span> a un omomorfismo da <span class="process-math">\(K[x]\)</span> in <span class="process-math">\(\End_{K}(V)\text{.}\)</span> C'è però un problema: l'ipotesi che l'anello di arrivo <span class="process-math">\(\End_{K}(V)\)</span> sia commutativo, condizione richiesta dal <a href="" class="xref" data-knowl="./knowl/thm-proprieta_universale_polinomi.html" title="Teorema 19.2.1">Teorema 19.2.1</a>,  non è, in generale, soddisfatta. Tuttavia, se consideriamo l'insieme <span class="process-math">\(X\)</span> formato dall'endomorfismo <span class="process-math">\(\theta\)</span> e dall'immagine di <span class="process-math">\(\phi\text{,}\)</span> cioè dagli endomorfismi del tipo <span class="process-math">\(k\Id\)</span> al variare di <span class="process-math">\(k\)</span> in <span class="process-math">\(K\text{,}\)</span> notiamo che gli elementi di <span class="process-math">\(X\)</span> a due a due commutano e, per la <a href="" class="xref" data-knowl="./knowl/prop-elementi_che_commutano_generano_sottoanello_commutativo.html" title="Proposizione 17.3.23">Proposizione 17.3.23</a>, <span class="process-math">\(X\)</span> genera un sottoanello commutativo <span class="process-math">\(S\)</span> di <span class="process-math">\(\End_{K}(V)\text{.}\)</span> Possiamo allora applicare il <a href="" class="xref" data-knowl="./knowl/thm-proprieta_universale_polinomi.html" title="Teorema 19.2.1">Teorema 19.2.1</a> considerando <span class="process-math">\(S\)</span> come anello di arrivo. Notiamo che non abbiamo bisogno di determinare ogni volta esplicitamente il sottoanello <span class="process-math">\(S\text{:}\)</span> esso ci è servito solo per dimostrare che è possibile estendere <span class="process-math">\(\phi\text{.}\)</span> Pertanto, dato un polinomio <span class="process-math">\(f\coloneqq a_{0}+a_{1}x+\dots+a_{s}x^{s}\text{,}\)</span> l'estensione di <span class="process-math">\(\phi\)</span> manda <span class="process-math">\(f\)</span> nell'endomorfismo <span class="process-math">\(f(\theta)\coloneqq a_{0}\Id+a_{1}\theta+\dots+a_{s}\theta^{s}\text{,}\)</span> e ha senso, quindi, porre</p>
<div class="displaymath process-math" data-contains-math-knowls="./knowl/thm-proprieta_universale_polinomi.html ./knowl/prop-elementi_che_commutano_generano_sottoanello_commutativo.html ./knowl/thm-proprieta_universale_polinomi.html ./knowl/exercise-moltiplicazionethetax.html">
\begin{equation*}
\vect{v}f\coloneqq\vect{v}f(\theta)=
\vect{v}a_{0}+\vect{v}a_{1}\theta+\dots+\vect{v}a_{s}\theta^{s}=\sum_{i=0}^{s}\vect{v}a_{i}\theta^{i}\text{.}
\end{equation*}
</div>
<p class="continuation">Lasciamo per esercizio la verifica che abbiamo così dotato <span class="process-math">\(V\)</span> di una struttura di <span class="process-math">\(K[x]\)</span>-modulo e che la moltiplicazione per <span class="process-math">\(x\)</span> dà l'endomorfismo <span class="process-math">\(\theta\)</span> (<a href="" class="xref" data-knowl="./knowl/exercise-moltiplicazionethetax.html" title="Esercizio 27.1.2">Esercizio 27.1.2</a>).</p>
<span class="incontext"><a href="sec-kx_moduli.html#p-3352" class="internal">Contesto</a></span>
</body>
</html>
