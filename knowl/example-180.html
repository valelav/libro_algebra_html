<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*       on 2022-03-12T17:32:22+01:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="example example-like"><h3 class="heading">
<span class="type">Esempio</span><span class="space"> </span><span class="codenumber">22.2.5</span><span class="period">.</span><span class="space"> </span><span class="title">Costruzione dei complessi.</span>
</h3>
<p>Consideriamo il polinomio <span class="process-math">\(p\coloneqq x^{2}+1\)</span> a coefficienti in <span class="process-math">\(\Reali\text{:}\)</span> questo non ha radici in <span class="process-math">\(\Reali\)</span> e, per la <a href="" class="xref" data-knowl="./knowl/prop-irriducibilita_e_radici.html" title="Proposizione 21.2.1">Proposizione 21.2.1</a> è irriducibile in <span class="process-math">\(\Reali[x]\text{.}\)</span> Per il <a href="" class="xref" data-knowl="./knowl/lem-estensione_semplice.html" title="Lemma 22.2.4">Lemma 22.2.4</a>, <span class="process-math">\(\Complessi\coloneqq\Reali[x]/\ideal{p}\)</span> è un campo di grado <span class="process-math">\(2\)</span> su <span class="process-math">\(\Reali\)</span> e una <span class="process-math">\(\Reali\)</span>-base per <span class="process-math">\(\Complessi\)</span> è data da <span class="process-math">\(1\)</span> e <span class="process-math">\(i\)</span> dove denotiamo con <span class="process-math">\(i\)</span> l'elemento <span class="process-math">\(x+\ideal{p}\text{.}\)</span></p>
<p>Ogni elemento <span class="process-math">\(z\)</span> di <span class="process-math">\(\Complessi\)</span> si può allora scrivere come <span class="process-math">\(a+bi\)</span> per opportuni numeri reali <span class="process-math">\(a\)</span> e <span class="process-math">\(b\text{.}\)</span> Se <span class="process-math">\(w\coloneqq c+di\)</span> è un altro elemento di <span class="process-math">\(\Complessi\text{,}\)</span> abbiamo allora</p>
<div class="displaymath process-math">
\begin{equation*}
z+w=a+bi+c+di=(a+c)+(b+d)i
\end{equation*}
</div>
<p class="continuation">e, dunque, abbiamo già una decomposizione di <span class="process-math">\(z+w\)</span> rispetto alla base scelta. Per quanto riguarda il prodotto abbiamo invece</p>
<div class="displaymath process-math">
\begin{equation*}
zw=(a+bi)(c+di)=ac+(bc+ad)i+bdi^{2}
\end{equation*}
</div>
<p class="continuation">e questa non è una decomposizione rispetto alla base scelta. Il prodotto, pensato come elemento del quoziente <span class="process-math">\(\Reali[x]/\ideal{p}\text{,}\)</span> è il laterale di <span class="process-math">\(\ideal{p}\)</span> contenente il polinomio</p>
<div class="displaymath process-math">
\begin{equation*}
f\coloneqq ac+(bc+ad)x+bdx^{2}\text{.}
\end{equation*}
</div>
<p class="continuation">Dividendo <span class="process-math">\(f\)</span> per <span class="process-math">\(p\text{,}\)</span> cioè per <span class="process-math">\(x^{2}+1\text{,}\)</span> otteniamo allora</p>
<div class="displaymath process-math">
\begin{equation*}
ac+(bc+ad)x+bdx^{2}=bd(x^{2}+1)+(ac-bd+(bc+ad)x)\text{,}
\end{equation*}
</div>
<p class="continuation">e, quindi, il laterale <span class="process-math">\(f+\ideal{p}\)</span> coincide con</p>
<div class="displaymath process-math">
\begin{equation*}
ac-bd+(bc+ad)x+\ideal{p}\text{.}
\end{equation*}
</div>
<p class="continuation">Il prodotto di <span class="process-math">\(z\)</span> per <span class="process-math">\(w\)</span> è, dunque</p>
<div class="displaymath process-math">
\begin{equation*}
ac-bd+(bc+ad)i
\end{equation*}
</div>
<p class="continuation">cioè l'usuale prodotto tra numeri complessi. Si noti che non dobbiamo adesso verificare che <span class="process-math">\(\Complessi\)</span> con queste operazioni è effettivamente un campo, perché lo sappiamo dal <a href="" class="xref" data-knowl="./knowl/lem-estensione_semplice.html" title="Lemma 22.2.4">Lemma 22.2.4</a>.</p></article><span class="incontext"><a href="sec-campo_di_spezzamento.html#example-180" class="internal">Contesto</a></span>
</body>
</html>
